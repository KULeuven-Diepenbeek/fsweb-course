---
title: "Project opdracht 2024-2025"
draft: false
---

**LET OP: deze informatie is nog niet volledig. Er wordt tijdig meegedeeld wanneer de finale versie van de projectopdracht klaar is en deze zal hier geüpdatet worden en op Toledo geplaatst worden. Op Toledo komt het officiële opdrachten document.**

## Projecteisen: Het is een individueel project
Het spreekt voor zich dat het project van "Full Stack Web Development" uit het maken van een website bestaat. Het concept achter de website mag je zelf kiezen, maar omdat 'een website' vaag is, gelden volgende **minimumvereisten**:
- Volg de logica van de HTML-elementen om je website te structureren (bv. één main-sectie, aside voor nevenstaande elementen, ...)
- Zorg voor minstens 5 verschillende webpagina’s met een duidelijk verschillend doel, waarbij minstens twee volgende delen:
  1. Een contact-pagina met pictogrammen voor de verschillende contactmethodes.
  2.	Een login-pagina. Implementeer hierbij `user authentication` zodat je als gebruiker een gepersonaliseerde ervaring krijgt (anders heeft de login-pagina niet veel zin).
  - Het is interessanter om duidelijk verschillende soorten pagina’s te maken dan varianten op hetzelfde.
- Op elke pagina moet een navigatiemenu en een footer staan.
- Gebruik een aparte CSS-file om je website te stylen.
- Maak gebruik van een `flexbox` en/of `grid` voor het positioneren van de HTML-elementen
- Voorzie minstens 1 afbeelding, 1 animation en 1 transition. (Waar nuttig)
- Voorzie formuliervalidatie voor minstens twee soorten elementen, zowel aan de client- als aan de serverkant.
- Je website moet responsive zijn voor minstens 3 schermgroottes:
  - Een standaard laptop-scherm (14” of 15”, 1920x1080), enkel landscape
  - Een tablet (bv. IPad Air), portrait & landscape
  - Een smartphone (bv. IPhone SE of OnePlus Nord 2T 5G, Android 14): afhankelijk van je eigen toestel kan je kiezen tussen iOS of Android.
- Implementeer een volledige CRUD (create, read, update en delete), zowel op de backend als met local storage. 
-	Integreer op minstens 2 pagina’s informatie die je uit de database aan de serverkant ophaalt.
-	Gebruik op minstens één pagina minstens één sensor van je smartphone.

_Met deze minimale vereisten kan je maximaal 16/20 halen voor dit deel van het project. Je bent dus vrij om dit voorstel uit te breiden. Correct uitgewerkte uitbreidingen kunnen voor een hogere score zorgen, maar enkel als aan de minimale vereisten voldaan is. Hou echter rekening met de werklast en met het feit dat je ook nog op de andere opleidingsonderdelen moet slagen._

## Ter inspiratie enkele voorbeelden (die nog te weinig zijn uitgewerkt):
-	Een (fake) dashboard voor een smarthome (lichten aan- en uitdoen, verwarming instellen, ...)
-	Een eenvoudige webshop 
-	Een online movie database met zoekfunctionaliteit en waar je filmbesprekingen kan toevoegen
-	Een website ter ondersteuning van een online game met cheats en een shop voor skins e.d. 
-	Een website voor een universiteit, waar je een studie kan kiezen, of kan in- en uitschrijven voor vakken
-	Een blogplatform waar mensen zelf een blog kunnen opstarten en artikels toevoegen aan een blog, met likes voor die post, ...

## Technologieën
Je moet je website in tweevoud maken. Eenmaal in **Laravel** en eenmaal in **svelte/sveltekit**.

## Evaluatie
Modelinge verdediging, en dit ten laatste op het examen. Vroeger mag zeker ook en wordt sterk aangeraden.

Je dient ten laatste voor je verdediging je project in via Toledo

Naast je website dien je ook een verslag in---van ongeveer 250 woorden---waarin je de inhoud en werking van je website kort beschrijft (de wat), wat je met je website wil bereiken (de waarom), wat het doelpubliek van je website is (de wie).

En je dient ook een verslag in---van ongeveer 250 woorden---waarin je een vergelijking maakt tussen de werking van SvelteKit en Laravel. Wat was makkelijker in het ene framework, wat was moeilijker. Vermeld ook welk framework je meer geneigd bent om in de toekomst te gebruiken en waarom.